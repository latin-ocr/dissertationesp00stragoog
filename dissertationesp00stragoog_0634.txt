[31η 25

Quid? Naevii et Plauti celeberrimorum comicorum tabulas
illas ignorare impune erat Terentio comico poetae, eamque
spectatoribus excusationem probare poterat? Res declaratur
iis quae modo disputavimus3 itaque rectissime iudicasse mihi
videtur Boissicr cum diceret in ‘Les prolopues de Terencc’ (Μὸ-
langes Graux p. 82): ‘Il se contenta dblldgner, pour se de·
fendre, qn’il ignorait entibrement l’existence des deun comedies
latines et cette reponse est instructive pour nous. Elle montre
que ces vieilles pibces n'etaient pas reprises alors sur le
theatro ou repandues par la lecture'. Certe si Casina paucis
annis post Terentii mortem Romanis sere adeo incognita erat,
ut pro nova referri posset, non mirum Naevii et Plauti co·
moedias illas in notitiam Terentii non venisse neque spectatas
neque lectas ab aequalibus, praesertim curu quales tum com·
mercii quod dicimus litterarum et memoriae litterariae rationes
fuerint reputemus.

Iam ad singula transeamus. Naeuium Plautum Ennium
veteres poetas diserte tradit Terentius viam sibi praeivisse in
contaminandis fabulis Andr. prol. v. 18:

Qui quom barac accusant, Naeuium Plautum Eretriam
Accasurrt, quos bic noster auctores latet.

Ex certissimo igitur testimonio efficitur artificii illius singularis,
quo ex pluribus fabulis fabularumre partibus Graecis comoedia
Latina conflaretur, auctorem et parentem fuisseNae·
vium poetam aliis quoque nominibus novatorem. Qui primum
ausus est res gestas Romanorum carmine latino enarrare et
illustrare ea aetate, qua praeter brevissimos magistratuum titulos
rerum scriptores nullis iere subsidiis nitebantur, qui praeterea in
tragoedia praetexta illins aetatis res gestas popularium oculis
subiecit, qui denique in comoedia aequalium suorum mores
perstrinxit ea usus libertate, qua nemo post eum comicus uti
ausus est, idem etiam in consuendis liberiore modo fabulis
ceteris exstitit exemplum.

Ad rationem qnae inter Naevium et Plautum intercedat
in fabulis componendis pertinent Eun. prol. v. 25 sq.:

Colacem esse Naeui et Plauti, ueterem fabellam,
Parasiti personam inde ablutam et militis.

 

