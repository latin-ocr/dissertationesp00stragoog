40 [332]

iuuenes desipuere qul se adiuuere dicontur, sectaires quorum
operam et ia dello et in olio et in nepotio populus sit expertus.
(Suet. ib. 31, 10.)

Recte sane ab hac parte Santra: nam verba illa non
ad iuvenes pertinere unus quisque concedet. Scipio enim
Africanus anno u. c. 606 (148) consul creatus viginti annis
post primam Terentii fabulam actam ante legitimam aetatem
magistratum iniit. Atque ut concedamus Scipionum gentem
propter magnas in bello res gestas summa tum apud populum
gratia et auctoritate floruisse idque vel ad adulescentulum
pertinuisse Romanis gratissimum,¹ praesertim qui inpugna
apud Pydnam fortiter sese gesserit,2 tamen haecomnia pro-
fecto vix satis valent, ut ad Scipionem illum minorem refe·
rantur verba illa laudis cumulum continentia ‘quorum opera
in bello in otio in negotio suo quisque tempore usus est, quae
sane ad spectatam magistratuum et ducum virtutem respiciunt.
Quamquam quae nomina Santra profert, ne ipsa quidem certa
memoria nituntur sed levi prolata suut coniectura: itaque ut
certa nomina ex illis Terentianis versibus eliciantur, nullius
interpretis arti succedet.

Quod vero Santra plane negavit usum Terentio cum
Scipionibus fuisse, nimium effecisse ex illis versibus mihi vi-
detur. Discernenda enim est versuum illorum Terentianorum
explicatio ab ipsa quaestione, quinam homines nobiles Terentii
fautores certe ab adversariis intellegantur: de altera re
recte statuit Santra, de altera erravit. Consuetudo enim Te·
rentii cum nobilibus 'ac maxime Scipionibus, quae confirmata
a comicis et litteratis veterum posteriorum memoriae prodite
est, tot tamque gravibus testimoniis nititur, ut de ea nullo
modo dubitari liceat. Firmatur autem familiaritas ipsa aetate
iuvenum maximeque studiis illis, quae tum et apud Scipiones
insigni gratia efflorescebant et a poeta ‘purae orationis' studio·
sissimo colebantur, exquibus primum ‘sermonis urbani' notio
atque vis enata est. ’

¹cf. Plut. rit. dem. Paulli m, ubi de Scipione dicit: πᾶσι yde

ιῖγαστὸς ἦν stols ἓξ ἆρχῆς πρός ἡγεμονίαν καὶ πολιτείαν cr‘c ἄλλος οὐδεὶς τῶν

συγγενῶν sq.
²cf. Liv. XLIV ll.

 

